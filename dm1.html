<link rel="shortcut icon" type="image/png" href="12.png">
<meta charset="utf-8" name="viewport" content="width=device-width, initial-scale-1.0, shrink-to-fit">
<link rel="stylesheet" href="styles.css"/>
<link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
<link rel="stylesheet" href="https://www.w3schools.com/w3css/4/w3.css">
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
<style>
img{
    border-radius: 50px;
    width:100px;
    height: 100px;
}

</style>

<body class="background"></body>
<div class="wrapper">
<div class="text">
<div align="right"><a href="index.html"><img src="12.png" alt="No photo"width="300" /></a></div>
<a href="books.html"><h2>←Back</h2></a>

<center> 
    <p id="stitle" class="stotramtitle">
        దేవీ మహాత్మ్యం దేవి కవచం
    </p>
    <div id="stext" class="stotramtext">
        <span>

<p>ఓం నమశ్చండికాయై</p>
<p><b>న్యాసః</b><br />
అస్య శ్రీ చండీ కవచస్య । బ్రహ్మా ఋషిః । అనుష్టుప్ ఛందః ।<br />
చాముండా దేవతా । అంగన్యాసోక్త మాతరో బీజమ్ । నవావరణో మంత్రశక్తిః । దిగ్బంధ దేవతాః తత్వమ్ । శ్రీ జగదంబా ప్రీత్యర్థే  సప్తశతీ పాఠాంగత్వేన  జపే వినియోగః ॥<br />
<br />
ఓం నమశ్చండికాయై</p>
<p>మార్కండేయ ఉవాచ ।<br />
ఓం యద్గుహ్యం పరమం లోకే సర్వరక్షాకరం నృణామ్ ।<br />
యన్న కస్యచిదాఖ్యాతం తన్మే బ్రూహి పితామహ ॥ 1 ॥</p>
<p>బ్రహ్మోవాచ ।<br />
అస్తి గుహ్యతమం విప్ర సర్వభూతోపకారకమ్ ।<br />
దేవ్యాస్తు కవచం పుణ్యం తచ్ఛృణుష్వ మహామునే ॥ 2 ॥</p>
<p>ప్రథమం శైలపుత్రీ చ ద్వితీయం బ్రహ్మచారిణీ ।<br />
తృతీయం చంద్రఘంటేతి కూష్మాండేతి చతుర్థకమ్ ॥ 3 ॥</p>
<p>పంచమం స్కందమాతేతి షష్ఠం కాత్యాయనీతి చ ।<br />
సప్తమం కాలరాత్రీతి మహాగౌరీతి చాష్టమమ్ ॥ 4 ॥</p>
<p>నవమం సిద్ధిదాత్రీ చ నవదుర్గాః ప్రకీర్తితాః ।<br />
ఉక్తాన్యేతాని నామాని బ్రహ్మణైవ మహాత్మనా ॥ 5 ॥</p>
<p>అగ్నినా దహ్యమానస్తు శత్రుమధ్యే గతో రణే ।<br />
విషమే దుర్గమే చైవ భయార్తాః శరణం గతాః ॥ 6 ॥</p>
<p>న తేషాం జాయతే కించిదశుభం రణసంకటే ।<br />
నాపదం తస్య పశ్యామి శోకదుఃఖభయం న హి ॥ 7 ॥</p>
<p>యైస్తు భక్త్యా స్మృతా నూనం తేషాం వృద్ధిః ప్రజాయతే ।<br />
యే త్వాం స్మరంతి దేవేశి రక్షసే తాన్నసంశయః ॥ 8 ॥</p>
<p>ప్రేతసంస్థా తు చాముండా వారాహీ మహిషాసనా ।<br />
ఐంద్రీ గజసమారూఢా వైష్ణవీ గరుడాసనా ॥ 9 ॥</p>
<p>మాహేశ్వరీ వృషారూఢా కౌమారీ శిఖివాహనా ।<br />
లక్ష్మీః పద్మాసనా దేవీ పద్మహస్తా హరిప్రియా ॥ 10 ॥</p>
<p>శ్వేతరూపధరా దేవీ ఈశ్వరీ వృషవాహనా ।<br />
బ్రాహ్మీ హంససమారూఢా సర్వాభరణభూషితా ॥ 11 ॥</p>
<p>ఇత్యేతా మాతరః సర్వాః సర్వయోగసమన్వితాః ।<br />
నానాభరణాశోభాఢ్యా నానారత్నోపశోభితాః ॥ 12 ॥</p>
<p>దృశ్యంతే రథమారూఢా దేవ్యః క్రోధసమాకులాః ।<br />
శంఖం చక్రం గదాం శక్తిం హలం చ ముసలాయుధమ్ ॥ 13 ॥</p>
<p>ఖేటకం తోమరం చైవ పరశుం పాశమేవ చ ।<br />
కుంతాయుధం త్రిశూలం చ శారంగమాయుధముత్తమమ్ ॥ 14 ॥</p>
<p>దైత్యానాం దేహనాశాయ భక్తానామభయాయ చ ।<br />
ధారయంత్యాయుధానీత్థం దేవానాం చ హితాయ వై ॥ 15 ॥</p>
<p>నమస్తేఽస్తు మహారౌద్రే మహాఘోరపరాక్రమే ।<br />
మహాబలే మహోత్సాహే మహాభయవినాశిని ॥ 16 ॥</p>
<p>త్రాహి మాం దేవి దుష్ప్రేక్ష్యే శత్రూణాం భయవర్ధిని ।<br />
ప్రాచ్యాం రక్షతు మామైంద్రీ ఆగ్నేయ్యామగ్నిదేవతా ॥ 17 ॥ </p>
<p>దక్షిణేఽవతు వారాహీ నైరృత్యాం ఖడ్గధారిణీ ।<br />
ప్రతీచ్యాం వారుణీ రక్షేద్వాయవ్యాం మృగవాహినీ ॥ 18 ॥ </p>
<p>ఉదీచ్యాం పాతు కౌమారీ ఐశాన్యాం శూలధారిణీ ।<br />
ఊర్ధ్వం బ్రహ్మాణీ మే రక్షేదధస్తాద్వైష్ణవీ తథా ॥ 19 ॥</p>
<p>ఏవం దశ దిశో రక్షేచ్చాముండా శవవాహనా ।<br />
జయా మే చాగ్రతః పాతు విజయా పాతు పృష్ఠతః ॥ 20 ॥</p>
<p>అజితా వామపార్శ్వే తు దక్షిణే చాపరాజితా ।<br />
శిఖాముద్యోతినీ రక్షేదుమా మూర్ధ్ని వ్యవస్థితా ॥ 21 ॥</p>
<p>మాలాధరీ లలాటే చ భ్రువౌ రక్షేద్యశస్వినీ ।<br />
త్రినేత్రా చ భ్రువోర్మధ్యే యమఘంటా చ నాసికే ॥ 22 ॥</p>
<p>శంఖినీ చక్షుషోర్మధ్యే శ్రోత్రయోర్ద్వారవాసినీ ।<br />
కపోలౌ కాలికా రక్షేత్కర్ణమూలే తు శాంకరీ ॥ 23 ॥</p>
<p>నాసికాయాం సుగంధా చ ఉత్తరోష్ఠే చ చర్చికా ।<br />
అధరే చామృతకలా జిహ్వాయాం చ సరస్వతీ ॥ 24 ॥</p>
<p>దంతాన్ రక్షతు కౌమారీ కంఠదేశే తు చండికా ।<br />
ఘంటికాం చిత్రఘంటా చ మహామాయా చ తాలుకే ॥ 25 ॥</p>
<p>కామాక్షీ చిబుకం రక్షేద్వాచం మే సర్వమంగళా ।<br />
గ్రీవాయాం భద్రకాళీ చ పృష్ఠవంశే ధనుర్ధరీ ॥ 26 ॥</p>
<p>నీలగ్రీవా బహిః కంఠే నలికాం నలకూబరీ ।<br />
స్కంధయోః ఖడ్గినీ రక్షేద్బాహూ మే వజ్రధారిణీ ॥ 27 ॥</p>
<p>హస్తయోర్దండినీ రక్షేదంబికా చాంగులీషు చ ।<br />
నఖాంఛూలేశ్వరీ రక్షేత్కుక్షౌ రక్షేత్కులేశ్వరీ ॥ 28 ॥</p>
<p>స్తనౌ రక్షేన్మహాదేవీ మనఃశోకవినాశినీ ।<br />
హృదయే లలితా దేవీ ఉదరే శూలధారిణీ ॥ 29 ॥</p>
<p>నాభౌ చ కామినీ రక్షేద్గుహ్యం గుహ్యేశ్వరీ తథా ।<br />
పూతనా కామికా మేఢ్రం గుదే మహిషవాహినీ ॥ 30 ॥</p>
<p>కట్యాం భగవతీ రక్షేజ్జానునీ వింధ్యవాసినీ ।<br />
జంఘే మహాబలా రక్షేత్సర్వకామప్రదాయినీ ॥ 31 ॥</p>
<p>గుల్ఫయోర్నారసింహీ చ పాదపృష్ఠే తు తైజసీ ।<br />
పాదాంగులీషు శ్రీ రక్షేత్పాదాధస్తలవాసినీ ॥ 32 ॥</p>
<p>నఖాన్ దంష్ట్రకరాలీ చ కేశాంశ్చైవోర్ధ్వకేశినీ ।<br />
రోమకూపేషు కౌబేరీ త్వచం వాగీశ్వరీ తథా ॥ 33 ॥</p>
<p>రక్తమజ్జావసామాంసాన్యస్థిమేదాంసి పార్వతీ ।<br />
అంత్రాణి కాలరాత్రిశ్చ పిత్తం చ ముకుటేశ్వరీ ॥ 34 ॥</p>
<p>పద్మావతీ పద్మకోశే కఫే చూడామణిస్తథా ।<br />
జ్వాలాముఖీ నఖజ్వాలామభేద్యా సర్వసంధిషు ॥ 35 ॥</p>
<p>శుక్రం బ్రహ్మాణి! మే రక్షేచ్ఛాయాం ఛత్రేశ్వరీ తథా ।<br />
అహంకారం మనో బుద్ధిం రక్షేన్మే ధర్మధారిణీ ॥ 36 ॥</p>
<p>ప్రాణాపానౌ తథా వ్యానముదానం చ సమానకమ్ ।<br />
వజ్రహస్తా చ మే రక్షేత్ప్రాణం కల్యాణశోభనా ॥ 37 ॥</p>
<p>రసే రూపే చ గంధే చ శబ్దే స్పర్శే చ యోగినీ ।<br />
సత్త్వం రజస్తమశ్చైవ రక్షేన్నారాయణీ సదా ॥ 38 ॥</p>
<p>ఆయూ రక్షతు వారాహీ ధర్మం రక్షతు వైష్ణవీ ।<br />
యశః కీర్తిం చ లక్ష్మీం చ ధనం విద్యాం చ చక్రిణీ ॥ 39 ॥</p>
<p>గోత్రమింద్రాణి! మే రక్షేత్పశూన్మే రక్ష చండికే ।<br />
పుత్రాన్ రక్షేన్మహాలక్ష్మీర్భార్యాం రక్షతు భైరవీ ॥ 40 ॥</p>
<p>పంథానం సుపథా రక్షేన్మార్గం క్షేమకరీ తథా ।<br />
రాజద్వారే మహాలక్ష్మీర్విజయా సర్వతః స్థితా ॥ 41 ॥</p>
<p>రక్షాహీనం తు యత్-స్థానం వర్జితం కవచేన తు ।<br />
తత్సర్వం రక్ష మే దేవి! జయంతీ పాపనాశినీ ॥ 42 ॥</p>
<p>పదమేకం న గచ్ఛేత్తు యదీచ్ఛేచ్ఛుభమాత్మనః ।<br />
కవచేనావృతో నిత్యం యత్ర యత్రైవ గచ్ఛతి ॥ 43 ॥</p>
<p>తత్ర తత్రార్థలాభశ్చ విజయః సార్వకామికః ।<br />
యం యం చింతయతే కామం తం తం ప్రాప్నోతి నిశ్చితమ్ ॥ 44 ॥</p>
<p>పరమైశ్వర్యమతులం ప్రాప్స్యతే భూతలే పుమాన్ ।<br />
నిర్భయో జాయతే మర్త్యః సంగ్రామేష్వపరాజితః ॥ 45 ॥</p>
<p>త్రైలోక్యే తు భవేత్పూజ్యః కవచేనావృతః పుమాన్ ।<br />
ఇదం తు దేవ్యాః కవచం దేవానామపి దుర్లభమ్ ॥ 46 ॥</p>
<p>యః పఠేత్ప్రయతో నిత్యం త్రిసంధ్యం శ్రద్ధయాన్వితః ।<br />
దైవీకలా భవేత్తస్య త్రైలోక్యేష్వపరాజితః । 47 ॥</p>
<p>జీవేద్వర్షశతం సాగ్రమపమృత్యువివర్జితః ।<br />
నశ్యంతి వ్యాధయః సర్వే లూతావిస్ఫోటకాదయః ॥ 48 ॥</p>
<p>స్థావరం జంగమం చైవ కృత్రిమం చైవ యద్విషమ్ ।<br />
అభిచారాణి సర్వాణి మంత్రయంత్రాణి భూతలే ॥ 49 ॥</p>
<p>భూచరాః ఖేచరాశ్చైవ జులజాశ్చోపదేశికాః ।<br />
సహజా కులజా మాలా డాకినీ శాకినీ తథా ॥ 50 ॥</p>
<p>అంతరిక్షచరా ఘోరా డాకిన్యశ్చ మహాబలాః ।<br />
గ్రహభూతపిశాచాశ్చ యక్షగంధర్వరాక్షసాః ॥ 51 ॥</p>
<p>బ్రహ్మరాక్షసవేతాలాః కూష్మాండా భైరవాదయః ।<br />
నశ్యంతి దర్శనాత్తస్య కవచే హృది సంస్థితే ॥ 52 ॥</p>
<p>మానోన్నతిర్భవేద్రాజ్ఞస్తేజోవృద్ధికరం పరమ్ ।<br />
యశసా వర్ధతే సోఽపి కీర్తిమండితభూతలే ॥ 53 ॥</p>
<p>జపేత్సప్తశతీం చండీం కృత్వా తు కవచం పురా ।<br />
యావద్భూమండలం ధత్తే సశైలవనకాననమ్ ॥ 54 ॥ </p>
<p>తావత్తిష్ఠతి మేదిన్యాం సంతతిః పుత్రపౌత్రికీ ।<br />
దేహాంతే పరమం స్థానం యత్సురైరపి దుర్లభమ్ ॥ 55 ॥</p>
<p>ప్రాప్నోతి పురుషో నిత్యం మహామాయాప్రసాదతః ।<br />
లభతే పరమం రూపం శివేన సహ మోదతే ॥ 56 ॥</p>
<p>॥ ఇతి వారాహపురాణే హరిహరబ్రహ్మ విరచితం దేవ్యాః కవచం సంపూర్ణమ్ ॥</p>
<p></p>					<br /><br /><br />
</div>
</div>